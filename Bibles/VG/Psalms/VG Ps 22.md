---
aliases : Ps 23
tags : Bible/Ps/23
---

# Chapitre 22

###### 1
Psalmus David. Dominus regit me, et nihil mihi deerit :
###### 2
in loco pascuæ ibi me collocavit. Super aquam refectionis educavit me,
###### 3
animam meam convertit. Deduxit me super semitas justitiæ, propter nomen suum.
###### 4
Nam, etsi ambulavero in medio umbræ mortis, non timebo mala, quoniam tu mecum es. Virga tua, et baculus tuus, ipsa me consolata sunt.
###### 5
Parasti in conspectu meo mensam, adversus eos qui tribulant me ; impinguasti in oleo caput meum ; et calix meus inebrians quam præclarus est !
###### 6
Et misericordia tua subsequetur me omnibus diebus vitæ meæ ; et ut inhabitem in domo Domini, in longitudinem dierum.
